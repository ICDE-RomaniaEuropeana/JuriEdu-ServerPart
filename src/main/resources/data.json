[{"chapter":"Capitolul VIII. ELEVUL ȘI ȘCOALA","answer":"<p>Învățământul general obligatoriu este de 10 clase: cel primar, cel\ngimnazial și primii doi ani ai învățământului secundar superior. El este\ngratuit pentru orice copil.</p>","questions":["Cate clase sunt obligatorii în invățământul general?"],"id":"a9fbfe23-a8d3-4f27-a090-e5930e795282","tags":[],"sequence":0},{"chapter":"Capitolul VIII. ELEVUL ȘI ȘCOALA","answer":"<div class=\"alert alert-block alert-info\">\n  <span class=\"alert-icon\"><i class=\"fas fa-info-circle\"></i></span>\n  <strong class=\"alert-title\">DE REȚINUT!</strong>\n  <span class=\"alert-text\">\n    <p>STATISTICI: În România învață 3,2 milioane de preșcolari și elevi grupați în peste 20.000 de unități școlare.\n    În licee și școli profesionale sunt peste 850.000 elevi.</p>\n  </span>\n</div>","questions":["Câți elevi sunt în România?"],"id":"ce3ea670-5261-4008-9a5d-9a522c7ddfae","tags":[],"sequence":1},{"chapter":"Capitolul VIII. ELEVUL ȘI ȘCOALA","answer":"<div class=\"alert alert-block alert-danger\">\n  <span class=\"alert-icon\"><i class=\"fas fa-exclamation-triangle\"></i></span>\n  <strong class=\"alert-title\">DE REȚINUT!</strong>\n  <span class=\"alert-text\">\n    <p>INFRACŢIUNE: Este sancţionat părintele care retrage copilul de la şcoală sau îl împiedică să urmeze cursurile\n    învăţământului general obligatoriu.</p>\n  </span>\n</div>","questions":["Părintele este obligat să înscrie copilul la școală?"],"id":"0bad4759-86d3-45d0-b00a-bdfbf1defa24","tags":[],"sequence":2},{"chapter":"Capitolul VIII. ELEVUL ȘI ȘCOALA","answer":"<p>Copilul care a împlinit 14 ani are dreptul să ceară schimbarea felului\nînvățăturii și al pregătirii profesionale, dar acest lucru trebuie încuviințat\nde către instanța judecătorească.</p>","questions":["Copilul poate schimba școala?"],"id":"6c0ec91c-0687-494b-80db-ecba614719f1","tags":[],"sequence":3},{"chapter":"Capitolul VIII. ELEVUL ȘI ȘCOALA","answer":"<p>În trecut, copiii răi la școală erau puși să stea în genunchi pe coji de nucă spartă, erau bătuți peste mâini cu\nbățul arătător sau la fund cu liniarul, erau puși la colțul clasei cu mâinile ridicate. În prezent, în cadrul\nprocesului de instruire din școală orice pedeapsă corporală este interzisă. Copilul trebuie tratat cu respect de\ncătre profesori și personalul școlii.</p>","questions":["Sunt permise pedepsele corporale?"],"id":"76222e60-d0e5-43ec-ba98-b03a05206591","tags":[],"sequence":4},{"chapter":"Capitolul VIII. ELEVUL ȘI ȘCOALA","answer":"<p>Profesorul ce are un comportament interzis de regulamentele școlare față de elev poate fi sancționat disciplinar\nde către conducerea școlii. Dacă cineva, profesor sau orice altă persoană, agresează fizic un elev, atunci acesta\npoate sesiza poliția: se va deschide un dosar penal pentru infracțiunea de lovire, se vor face cercetări, iar dacă vor\nfi suficiente dovezi atunci cel vinovat va fi pedepsit.</p>","questions":["Este sancționat agresorul unui elev?"],"id":"52e8e8cc-fda7-4bb2-9dee-6212512d41a5","tags":[],"sequence":5},{"chapter":"Capitolul VIII. ELEVUL ȘI ȘCOALA","answer":"<p>Profesorul ce are un comportament interzis de regulamentele școlare față de elev poate fi sancționat disciplinar\nde către conducerea școlii. Dacă cineva, profesor sau orice altă persoană, agresează fizic un elev, atunci acesta\npoate sesiza poliția: se va deschide un dosar penal pentru infracțiunea de lovire, se vor face cercetări, iar dacă vor\nfi suficiente dovezi atunci cel vinovat va fi pedepsit.</p>\n<div class=\"alert alert-block alert-danger\">\n  <span class=\"alert-icon\"><i class=\"fas fa-exclamation-triangle\"></i></span>\n  <strong class=\"alert-title\">CAZ REAL:</strong>\n  <span class=\"alert-text\">\n    <p>În luna octombrie 2015, la un liceu din centrul ţării, profesoara\n    de informatică a avut o ieşire nervoasă. Ea a ţipat la un elev, după care l-a\n    lovit de mai multe ori cu o carte şi l-a dat afară din clasă. Comisia de disciplină\n    a şcolii a sancţionat profesoara cu reducerea salariului cu 10% pe o perioadă\n    de 3 luni.</p>\n  </span>\n</div>\n","questions":["Este sancționat agresorul unui elev?"],"id":"fd16ad84-8386-4492-aad6-e8dc433cd579","tags":[],"sequence":6},{"chapter":"Capitolul VIII. ELEVUL ȘI ȘCOALA","answer":"<p>La rândul său, dacă elevul lovește un profesor sau un alt elev, el riscă\no sancțiune pentru încălcarea Regulamentului școlar, care poate consta în scăderea\nnotei la purtare sau chiar excluderea din învățământ. Dacă victima depune o plângere\nla poliție, se vor face cercetări care se pot finaliza chiar cu o condamnare penală.\nPentru o insultă adresată profesorului, inclusiv pe Facebook, copilul poate fi\nobligat poate fi obligat de către judecător sa plătească dascălului o sumă de\nbani.</p>\n<div class=\"alert alert-block alert-danger\">\n  <span class=\"alert-icon\"><i class=\"fas fa-exclamation-triangle\"></i></span>\n  <strong class=\"alert-title\">DE REȚINUT!</strong>\n  <span class=\"alert-text\">\n    <p>CAZ REAL: Un elev de liceu din nordul țării, după ce a primit nota patru la limba română, a postat pe\n    Facebook o înjurătură la adresa profesoarei.  Aceasta a dat în judecată elevul, cerând judecătorului să oblige\n    pe elev și părinții săi să îi plătească suma de 10.000 lei daune morale pentru rușinea îndurată. În ianuarie\n    2016, judecătorul a admis că profesoara are dreptate și i-a acordat o parte din suma cerută.</p>\n    <p>INFRACȚIUNE: Codul penal sancționează simpla lovire (piedică, împingere, îmbrâncire), iar pedeapsa este de\n    până la 2 ani închisoare.  Dacă prin faptă se produc leziuni care necesită cel mult 90 zile de îngrijiri\n    medicale, fapta se sancționează mai aspru, până la 5 ani închisoare. Iar dacă leziunile sunt mai grave de atât,\n    fapta se numește vătămare corporală și pedeapsa ajunge până la 7 ani închisoare.</p>\n    <p>ATENȚIE! Pentru a începe procesul penal, pentru primele două fapte este necesar ca victima să depună o\n    plângere la poliție în termen de 3 luni; este posibil ca, ulterior, părțile să se înțeleagă, victima să își\n    retragă plângerea și, astfel, procesul se va opri. Pentru cea de-a treia faptă însă, care este foarte gravă,\n    procesul va începe chiar dacă victima nu depune plângere și, odată pornit, el nu mai poate fi oprit de către\n    părți.</p>\n  </span>\n</div>","questions":["Ce pățește elevul care lovește un elev?","Ce pățește elevul care agresează, lovește sau insultă un profesor?"],"id":"68675e1e-3f68-4e30-9a9a-c9f1fa4c841e","tags":[],"sequence":7},{"chapter":"Capitolul VIII. ELEVUL ȘI ȘCOALA","answer":"<p>Actele de violență din școli și licee sunt inacceptabile. De aceea, în fiecare școală există o Comisie permanentă\npentru prevenirea și eliminarea violenței, care se ocupă și de domeniul corupției și al discriminării în mediul\nșcolar și promovarea interculturalității.</p>\n<div class=\"alert alert-block alert-danger\">\n  <span class=\"alert-icon\"><i class=\"fas fa-exclamation-triangle\"></i></span>\n  <strong class=\"alert-title\">DE REȚINUT!</strong>\n  <span class=\"alert-text\">\n    <p>Şcoala este loc pentru educaţie, nu pentru altercaţie.</p>\n  </span>\n</div>\n<p>Trebuie combătute atât actele de violență comise în incinta unității de învățământ (adică sălile de clasă,\ncancelaria, coridoarele, terenul de sport, anexele, curtea școlii, etc.), cât și cele comise în proximitatea\nunităților de învățământ (adică arterele rutiere, căile de acces către unitatea de învățământ, spațiile verzi din\njurul școlii, alte spații publice situate în apropierea acesteia).</p>","questions":["Ce organism din școală care se ocupă de violență?","Ce este violența școlară?"],"id":"a54db7ae-cbfd-41dd-84f2-ce93d1544b70","tags":[],"sequence":8},{"chapter":"Capitolul VIII. ELEVUL ȘI ȘCOALA","answer":"<p>Cuvântul „bully” în limba engleză înseamnă bătăuș, huligan. Prin bullying se desemnează faptele prin care o\npersoană este intimidată, hărțuită, batjocorită, uneori chiar terorizată. Ea este supusă unor agresiuni verbale,\npsihice și chiar fizice, devenind ținta unor răutăți cum ar fi atunci când este tachinată sau luată în derâdere (de\nexemplu, adresarea de cuvinte precum „grasule/graso”, ori „târfo”, „fițoaso”), este bârfită sau poreclită\n(„gogoașă”, „”broscoi”, „cocalar”), este exclusă din cercul de amici, se vorbește de el/ea ca și cum nu ar fi de\nfață, este înghiontită sau îmbrâncită în mod repetat. De regulă, agresorul vrea să se dea mare, să fie popular și\nrepetă în mod deliberat acțiunile descrise mai sus asupra aceleiași persoane și în public. Supusă la un astfel de\ntratament, victima se simte rușinată, îi este teamă, devine tristă, se izolează dacă nu știe să acționeze: trebuie\nsă nu se lase intimidată, să anunțe profesorul sau un părinte, ori chiar să depună plângere la poliție</p>\n<p>STATISTICI: În România unul din patru copii este umilit la școală, trei din 10 sunt excluși din cercul de\nprieteni și patru din 10 copii sunt răniți ca urmare a comportamentelor violențe repetate ale altor colegi.</p>","questions":["Ce este bullying-ul?"],"id":"fd94feed-60f2-4ad9-a756-5ad670dff482","tags":[],"sequence":9},{"chapter":"Capitolul VIII. ELEVUL ȘI ȘCOALA","answer":"<p>Mai nou, agresiunile au loc prin internet sau telefon, care sunt folosite pentru a trimite victimei sau altor\npersoane, dar în legătură cu victima, mesaje pline de răutăți, ori se pun pe internet poze deranjante sau se creează\nsite-uri pe care acestea sunt urcate. Toate acestea poartă numele de cyberbullying. Țineți cont că aceste cuvinte\nadresate în mediul online produc consecințe cât se poate de reale! Așadar, cel mai bine este să nu răspundeți la\nmesajele respective, să raportați site-ul și să blocați contul acelor persoane, inclusiv în agenda telefonului.  De\nasemenea, puteți cere unui judecător să oblige autorul să înlăture pozele și/sau să plătească o sumă de bani pentru\npagubele produse – dacă autorul este un minor, banii vor fi achitați de către părinții lui, evident.</p>","questions":["Ce este cyberbullying-ul?"],"id":"2e89fe7c-95e8-4f15-b1f1-e787ef34843d","tags":[],"sequence":10},{"chapter":"Capitolul VIII. ELEVUL ȘI ȘCOALA","answer":"<p>Ca membri ai comunității școlare aveți drepturile și îndatoririle care revin elevilor si sunt prevazute in Legea\neducației, Regulamentul școlar, Statutul elevului, Regulamentul intern al școlii/liceului/colegiului respectiv, dar\nși cele care revin cetățenilor. În plus, membrilor în consiliul elevilor le revine și obligația de a respecta\nregulile adoptate de acesta.</p>","questions":["Unde sunt prevăzute obligațiile elevilor?","Unde sunt prevăzute drepturile elevilor?"],"id":"9581f3e4-558d-42cf-8d8d-9cd174f44f4a","tags":[],"sequence":11},{"chapter":"Capitolul VIII. ELEVUL ȘI ȘCOALA","answer":"<p>Sunt patru categorii de drepturi pe care le au elevii: drepturi educaționale,\ndrepturi de asociere și de exprimare, drepturi sociale, alte drepturi.</p>\n<p>Dintre drepturile elevilor menționăm:</p>\n<ul>\n  <li>dreptul la respectarea imaginii, demnității, personalității și la protecția datelor personale;</li>\n  <li>dreptul la acces gratuit la educație și la manuale școlare în sistemul de învățământ de stat; la desfășurarea\n  activității în spații adecvate; la o educație de calitate în unitățile de învățământ; la tratament\n  nediscriminatoriu din partea personalului școlar și colegilor; de a fi consultați cu privire la disciplinele din\n  curriculumul la decizia școlii;</li>\n  <li>dreptul la burse și la reducerea cu 50% pentru transportul local în comun, de suprafață, naval și subteran,\n  precum și pentru transportul intern auto, feroviar și naval;</li>\n  <li>dreptul de a deconta abonamentul de transport pentru cei care nu pot fi școlarizați localitatea de domiciliu;\n  dreptul la tarife reduse cu 75% pentru accesul la muzee, la concerte, la spectacole de teatru, de operă, de film\n  și la alte manifestări culturale și sportive organizate de instituțiile publice;</li>\n  <li>dreptul la o evaluare obiectivă și corectă: elevul este anunțat de notă înainte de consemnarea ei; nota se\n  trece în catalog și în carnetul de elev; notele la lucrarea scrisă trebuie primite în maxim 15 zile lucrătoare;\n  dacă elevul a primit o notă care nu este corectă, are dreptul să ceară în termen de 5 zile justificarea ei din\n  partea profesorului dacă testarea a fost orală și să ceară directorului reevaluarea lucrării scrise de o comisie\n  alcătuită din doi profesori care predau la altă clasă – contestația este acceptată dacă diferența de notă este de\n  cel puțin un punct; elevul nemulţumit de nota acordată de profesor nu o poate contesta în justiţie.</li>\n  <li>dreptul de a urma ora de religie, scop în care se va face o cerere în acest sens (pentru elevul minor, de\n  către părinte; pentru elevul major, de către el însuși);</li>\n  <li>dreptul la asociere în cercuri și în asociații științifice, culturale, artistice, sportive sau civice; dreptul\n  la reuniune, dar în afara orarului zilnic; dreptul de a redacta și difuza reviste/publicații școlare proprii;\n  dreptul de a participa din proprie inițiativă și fără a fi obligați de profesori la concursuri, olimpiade, tabere,\n  cercuri; dreptul la protest dar fără a tulbura orele de curs;</li>\n  <li>dreptul de școlarizare la domiciliu sau în spital pentru elevii nedeplasabili sau bolnavi mai mult de 4\n  săptămâni;</li>\n  <li>dreptul de a evalua profesorii, în mod anonim, semestrial.</li>\n</ul>\n<div class=\"alert alert-block alert-info\">\n  <span class=\"alert-icon\"><i class=\"fas fa-info-circle\"></i></span>\n  <strong class=\"alert-title\">ŞTIAŢI CĂ…?!</strong>\n  <span class=\"alert-text\">\n    <p>Elevii cu performanțe școlare deosebite pot promova doi ani de studii într-un an școlar, cu avizul de\n    înscriere emis de consiliul de administrație al unității de învățământ preuniversitar.</p>\n  </span>\n</div>","questions":["Care sunt drepturile elevilor?"],"id":"96251d69-b234-45f5-bca2-20868714b12a","tags":[],"sequence":12},{"chapter":"Capitolul VIII. ELEVUL ȘI ȘCOALA","answer":"<p>Elevii care obțin rezultate remarcabile în activitatea școlară și extrașcolară\npot primi următoarele recompense:</p>\n<ol>\n  <li>evidențiere în fața colegilor sau a profesorilor;</li>\n  <li>comunicare adresată părinților;</li>\n  <li>burse de merit, de studiu și de performanță sau alte recompense materiale acordate de stat, de agenți\n  economici sau de sponsori, conform prevederilor în vigoare;</li>\n  <li>premii, diplome, medalii;</li>\n  <li>recomandare pentru a beneficia, cu prioritate,de excursii sau tabere de profil din țară și din\n  străinătate;</li>\n  <li>premiul de onoare al unității de învățământ preuniversitar.</li>\n</ol>","questions":["Care sunt recompensele pentru elevi?"],"id":"f71513ad-55e0-4563-9f8e-31792614ecd3","tags":[],"sequence":13},{"chapter":"Capitolul VIII. ELEVUL ȘI ȘCOALA","answer":"<p>Elevii au drepturi pentru a învăța în mod eficient și civilizat. În\nacelași timp ei trebuie să fie și responsabili, respectă indicațiile și interdicțiile\nprevăzute în legi. Dintre îndatoririle elevilor menționăm:</p>\n<ul>\n  <li>să cunoască și să respecte Statutul elevului, Regulamentul de organizare și funcționare, deciziile unității de\n  învățământ, precum și normele de securitate și sănătate în muncă, de protecție a mediului, de prevenire și\n  stingere a incendiilor, de protecție civilă (pentru cazuri de cutremur, alunecări de teren, inundații, înzăpeziri,\n  accidente nucleare, accidente chimice, accidente rutiere, feroviare, de avion, neutralizarea muniției\n  neexplodate);</li>\n  <li>să sesizeze autoritățile competente cu privire la ilegalitățile în desfășurarea procesului de învățământ și a\n  activităților conexe acestuia;</li>\n  <li>să frecventeze cursurile (care pot fi de maxim 7 ore pe zi) și să aibă asupra lor zilnic carnetul de elev;să\n  anunțe dirigintele în caz de îmbolnăvire;</li>\n  <li>să aibă un comportament civilizat și o ținută decentă, atât în școală, cât și în afara ei; să poarte\n  elementele de identificare a unității de învățământ;</li>\n  <li>să fie tolerant și respectuos, să nu jignească, să nu folosească invective ori cuvinte triviale și să nu\n  discrimineze elevii, profesorii și personalul școlii;</li>\n  <li>să întocmească lucrări originale și să respecte drepturile de autor ale altor persoane;</li>\n  <li>să restituie manualele în stare bună și să suporte daunele pentru stricăciunile aduse bazei materiale puse la\n  dispoziție;</li>\n  <li>să respecte curățenia, liniștea și ordinea în perimetrul școlar.</li>\n</ul>","questions":["Care sunt îndatoririle  elevilor?","Care sunt obligațiile elevilor?"],"id":"2efa95ee-98e1-4d45-93e6-f3f4d54b175c","tags":[],"sequence":14},{"chapter":"Capitolul VIII. ELEVUL ȘI ȘCOALA","answer":"<p>Elevii au drepturi pentru a învăța în mod eficient și civilizat. În\nacelași timp ei trebuie să să fie și responsabili și să respecte indicațiile și\ninterdicțiile prevăzute în legi.</p><p>Interdicții - elevii nu au voie:</p>\n<ul>\n  <li>să distrugă documentele școlare sau să deterioreze bunurile din școală sau liceu;</li>\n  <li>să provoace, să instige și să participe la acte de violență în unitate și în afara ei;</li>\n  <li>să jignească, să intimideze, să discrimineze, sau să fie violenți prin limbaj sau comportament față de elevi\n  și personal;</li>\n  <li>să consume sau să vândă, în școală și în afara acesteia, droguri, substanțe etnobotanice, băuturi alcoolice,\n  țigări și să participe la jocuri de noroc;</li>\n  <li>să aducă în școală arme, petarde, brichete, sprayuri lacrimogene și paralizante;</li>\n  <li>să distribuie materiale electorale, de prozelitism religios sau pornografice;</li>\n  <li>să invite/faciliteze intrarea în școală a persoanelor străine, fără acordul conducerii școlii sau\n  dirigintelui;</li>\n  <li>să utilizeze telefonul mobil în timpul orelor de curs, al examenelor și al concursurilor;</li>\n  <li>să înregistreze activitatea didactică;</li>\n  <li>să părăsească incinta școlii până la încetarea cursurilor din ziua respectivă.</li>\n</ul>\n<div class=\"alert alert-block alert-info\">\n  <span class=\"alert-icon\"><i class=\"fas fa-info-circle\"></i></span>\n  <strong class=\"alert-title\">DE REŢINUT:</strong>\n  <span class=\"alert-text\">\n    <p>Telefonul mobil poate fi folosit în timpul orelor de curs, dar numai cu acordul cadrului didactic, în două\n    împrejurări: în situația folosirii telefonului în procesul educativ, respectiv în situații de urgență.</p>\n  </span>\n</div>","questions":["Poate fi folosit telefonul mobil la școală?","Care sunt interdicțiile elevilor?"],"id":"606f6555-ee29-4787-a18b-cb132761ee24","tags":[],"sequence":15},{"chapter":"Capitolul VIII. ELEVUL ȘI ȘCOALA","answer":"<p>Pentru încălcarea obligațiilor din viața de zi cu zi, elevul poate fi sancționat în multiple feluri, la fel ca\norice cetățean: pentru apelarea abuzivă a numărului unic pentru apeluri de urgenţă 112 el poate fi amendat de către\npoliție; dacă este prins cu droguri asupra sa sau dacă este găsit conducând un autoturism fără a avea carnet sau fiind\nbăut, el va fi reținut imediat de forțele de poliție și dus la procuror unde i se va face dosar penal și, dacă e\ncazul, va fi trimis apoi la judecător; dacă nu restituie un bun împrumutat, el poate fi obligat de un judecător să îl\ndea înapoi în mod forțat.</p>\n<p>Pentru faptele comise la școală\nși care sunt împotriva regulilor arătate în secțiunea precedentă, sancțiunile\npe care organismele școlare le pot aplica elevilor sunt:</p>\n<ol>\n  <li>observație individuală – aceasta se aplică de către diriginte;</li>\n  <li>mustrare scrisă, ce poate fi însoțită de scăderea notei la purtare - aceasta se propune de profesor, se\n  validează de consiliul clasei și apoi se aplică de către diriginte;</li>\n  <li>retragere temporară sau definitivă a bursei de merit, a bursei sociale, a „banilor de liceu\", a bursei\n  profesionale, care este însoțită de scăderea notei la purtare - aceasta se propune de consiliul clasei, se aprobă\n  de consiliul profesoral și se aplică de către director;</li>\n  <li>mutarea disciplinară la o clasă paralelă din aceeași unitate de învățământ și care este însoțită de scăderea\n  notei la purtare – aceasta se propune de consiliul clasei, se validează de consiliul profesoral și se aplică de\n  diriginte sau director;</li>\n  <li>preaviz de exmatriculare, care este însoțit de scăderea notei la purtare – aceasta se propune de consiliul\n  clasei, se validează de consiliul profesoral iar preavizul se semnează de diriginte și director;</li>\n  <li>exmatriculare (însoțită de scăderea notei la purtare) cu drept de reînscriere în aceeași unitate în anul\n  următor, sau fără drept de reînscriere în aceeași unitate, sau fără drept de reînscriere pentru o perioadă de 3-5\n  ani în orice unitate școlară – aceasta se propune de consiliul clasei, se validează de consiliul profesoral și se\n  aplică de director, iar ultima se aplică de către ministru.</li>\n</ol>\n<p>Sancțiunile prevăzute la lit. d)-f) nu se pot aplica în învățământul primar, iar sancțiunile prevăzute la\nlit.e)-f) nu se pot aplica în învățământul obligatoriu. Aceasta înseamnă că indiferent cât de grave ar fi abaterile\nunui elev, el nu poate fi exmatriculat în clasele I-X.</p>","questions":["Când pot fi exmatriculat?","Când se scade nota la purtare?","Ce sancțiuni se aplică elevilor pentru fapte comise la școală?"],"id":"f8e04f12-37be-40e7-b315-280c02d98b07","tags":[],"sequence":16},{"chapter":"Capitolul VIII. ELEVUL ȘI ȘCOALA","answer":"<div class=\"alert alert-block alert-info\">\n  <span class=\"alert-icon\"><i class=\"fas fa-info-circle\"></i></span>\n  <strong class=\"alert-title\">MEDII ȘI NOTE MINIME:</strong>\n  <span class=\"alert-text\">\n    <p>Pentru a promova un an școlar, media anuală la fiecare disciplină trebuie să fie minimum 5,00 și nota la\n    purtare minimum 6,00.Elevii din clasele cu profil artistic sau sportiv, care nu au media de cel puţin 6,00 la\n    disciplina principală de specialitate, sunt declaraţi necorespunzători pentru aceste\n    profiluri/specializări.Elevii care au media la purtare mai mică de 9,00 în anul şcolar anterior nu pot fi admişi\n    în unităţile de învăţământ cu profil militar, confesional şi pedagogic.Elevii liceelor pedagogice, ai liceelor\n    teologice şi ai liceelor militare care obţin la purtare media anuală mai mică de 8,00 nu mai pot continua\n    studiile la aceste profiluri.</p>\n  </span>\n</div>","questions":["Care este media minimă pentru a promova un an școlar?"],"id":"3c268815-83d9-426c-abda-edbb08f0c353","tags":[],"sequence":17},{"chapter":"Capitolul VIII. ELEVUL ȘI ȘCOALA","answer":"<p>O sancțiune aplicată elevului poate fi contestată de către părinte sau elevul major, în termen de cinci zile\nlucrătoare, la consiliul de administrație al școlii; sancțiunea exmatriculării din toate unitățile de învățământ se\ncontestă la Ministerul Educației Naționale. După primirea răspunsului, se poate depune o plângere la Tribunal.\nJudecătorul va stabili dacă acea sancțiune a fost aplicată în mod corect; în caz contrar o poate anula de tot sau\nschimba într-una mai ușoară.</p>\n<div class=\"alert alert-block alert-info\">\n  <span class=\"alert-icon\"><i class=\"fas fa-info-circle\"></i></span>\n  <strong class=\"alert-title\">ȘTIAȚI CĂ...?!</strong>\n  <span class=\"alert-text\">\n    <p>Dacă elevul sancționat a avut timp de cel puțin opt săptămâni de școală un comportament fără abateri se poate\n    anula măsura de scădere a notei la purtare. Copiii sunt implicați în conducerea clasei sau a școlii. Astfel,\n    elevii își aleg prin vot secret un reprezentant în Consiliul clasei care se întrunește o dată pe semestru sau\n    ori de câte ori este nevoie, la cererea dirigintelui. Acest Consiliu este consultat când, de exemplu, se pune\n    nota la purtare a fiecărui elev.</p>\n  </span>\n</div>","questions":["Cum se poate contesta o sancțiune aplicată elevului?"],"id":"ff7bd517-f9f7-46bb-b8f7-92ce9e39b95b","tags":[],"sequence":18},{"chapter":"Capitolul VIII. ELEVUL ȘI ȘCOALA","answer":"<p>Elevul are obligația să meargă la ore. Absențele pot fi justificate doar pe motiv medical (în maxim șapte zile de\nla reluarea cursurilor), respectiv pentru participarea la competiții sportive sau la olimpiade și concursuri\nșcolare.  În cazul în care elevul absentează nemotivat, dirigintele informează în scris părinții. Părintele poate\ncere motivarea absențelor pentru cel mult 20 de ore de curs pe semestru.</p>\n<p>La fiecare 10 absențe nejustificate pe semestru din totalul orelor de studiu sau la 10% absențe nejustificate din\nnumărul de ore pe semestru la o disciplină/modul, se scade nota la purtare cu câte un punct.</p>\n<p>Pentru elevii care absentează nejustificat 20 de ore la diferite discipline de studiu sau 15% din totalul orelor\nde la o singură disciplină/modul, cumulate pe un an școlar, se aplică sancțiunea numită preaviz de exmatriculare,\ncare se înmânează elevului și, sub semnătură, părintelui. De asemenea, se prevede că pentru elevii din ciclul\nsuperior al liceului și din învățământul postliceal care absentează nejustificat cel puțin 40 de ore din totalul\norelor de studiu sau cel puțin 30% din totalul orelor la o singură disciplină de studiu/modul, cumulate pe un an\nșcolar, se aplică sancțiunea exmatriculării cu drept de reînscriere, în anul următor, în aceeași unitate de\nînvățământ și în același an de studiu.</p>","questions":["Ce se întâmplă dacă lipsesc de la ore fără motiv?","De la câte absențe sunt sancționat?","Mi se scade nota la purtare pentru absențe?","Ce se întâmplă dacă lipsesc de la ore fără motiv?"],"id":"74cdfbed-8b61-4355-a7d9-6a43b9c2657a","tags":[],"sequence":19},{"chapter":"Capitolul VIII. ELEVUL ȘI ȘCOALA","answer":"<p>Părăsirea incintei școlii de către elevii majori se face pe propria lor răspundere, după ce semnează în caietul\nspecial care se ține la poarta sau secretariatul școlii. Evident, orele lipsă de la școală vor fi considerate\nabsențe nemotivate<p>","questions":["Pot părăsi incinta școlii?"],"id":"215455e9-1c70-4b2e-8eae-7beda89a9e09","tags":[],"sequence":20},{"chapter":"Capitolul VIII. ELEVUL ȘI ȘCOALA","answer":"<p>Se întâlnesc metode de a fura sau a înșela cu privire la cunoștințele deținute nu doar la elevii de școală, ci și\nla tinerii care urmează studii superioare.  Astfel, studenții care termină facultatea trebuie să alcătuiască o\nlucrare de licență, cei care termină studiile postuniversitare ori cele de master trebuie să conceapă o lucrare de\ndisertație, iar cei care își finalizează studiile doctorale trebuie să redacteze o teză de doctorat. Aceste lucrări\ntrebuie să corespundă unei anumite bibliografii, să cuprindă referiri cu privire la lucrările anterioare menționate\npotrivit regulilor citării și să aibă o componentă originală destul de consistentă. Din păcate, s-au descoperit\nmulte astfel de lucrări plagiate, adică alcătuite prin copierea textelor sau preluarea ideilor cuprinse în lucrările\naltor autori, fără însă a le cita.</p>\n<div class=\"alert alert-block alert-info\">\n  <span class=\"alert-icon\"><i class=\"fas fa-info-circle\"></i></span>\n  <strong class=\"alert-title\">ȘTIAȚI CĂ...?!</strong>\n  <span class=\"alert-text\">\n    <p>Plagiatul este o formă de furt – furt intelectual. Chiar și fără o plângere din partea adevăratului autor al\n    operei, plagiatorul poate fi condamnat penal. În plus, plagiatul este o abatere de la regulile de etică\n    universitară care impun retragerea titlului acordat în mod nemeritat (de exemplu, titlul de licenţiat, cel de\n    master ori cel de doctor).</p>\n  </span>\n</div>","questions":["Ce este plagiatul?"],"id":"7da789cc-6c3e-440e-9fca-c875955d373d","tags":[],"sequence":21},{"chapter":"Capitolul VIII. ELEVUL ȘI ȘCOALA","answer":"<p>Cea mai gravă metodă de a obține o altă notă decât cea reală este prin\ncoruperea profesorului de către elev sau părinții acestuia. Elevul nu învață deloc\nsau învață insuficient și atunci alege să ofere profesorului anumite foloase ca\nsă își asigure reușita. Acest lucru este sancționat cu închisoarea!</p>\n<div class=\"alert alert-block alert-danger\">\n  <span class=\"alert-icon\"><i class=\"fas fa-exclamation-triangle\"></i></span>\n  <strong class=\"alert-title\">CORUPŢIE:</strong>\n  <span class=\"alert-text\">\n    <p>Plagiatul este o formă de furt – furt intelectual. Chiar și fără o plângere din partea adevăratului autor al\n    operei, plagiatorul poate fi condamnat penal. În plus, plagiatul este o abatere de la regulile de etică\n    universitară care impun retragerea titlului acordat în mod nemeritat (de exemplu, titlul de licenţiat, cel de\n    master ori cel de doctor).</p>\n  </span>\n</div>\n<p>Regula este că, atâta timp cât profesorul primește o remunerație de la bugetul de stat pentru activitatea\nprestată, el nu are voie să își întregească venitul în acest mod sau să primească orice altfel de plăți de la cei pe\ncare îi educă.</p>\n<div class=\"alert alert-block alert-danger\">\n  <span class=\"alert-icon\"><i class=\"fas fa-exclamation-triangle\"></i></span>\n  <strong class=\"alert-title\">JUSTIŢIA A DECIS (1):</strong>\n  <span class=\"alert-text\">\n    <p>În anul 2008 a izbucnit primul şi cel mai mare scandal\n    din istoria bacalaureatului: la un liceu din nordul ţării a fost arestată directoarea\n    care a adunat bani de la elevi promiţându-le că va interveni la membrii comisiei\n    de supraveghere, după care ea a pus profesorii să rezolve subiectele şi le-a împărţit\n    elevilor prin clase. Procesul s-a terminat în anul 2014: curtea de apel a decis\n    condamnarea a 142 de persoane pentru dare şi luare de mită, dintre care 43 de\n    profesori, iar restul elevi. Doi profesori au fost condamnaţi la închisoare cu\n    executare, restul cu suspendare. Tuturor li s-au făcut cazier; o parte din profesori\n    au fost daţi afară, alţii au plecat de bunăvoie; iar elevii, dacă şi-au luat diploma\n    în anii următori, nu vor putea activa niciodată în domenii precum poliţie, justiţie,\n    armată, servicii speciale chiar dacă se vor reabilita şi sancţiunea va fi ştearsă,\n    la un moment dat, din cazier. Ca urmare a scandalului declanşat în 2008 s-au introdus\n    camere video în sălile unde se susţine bacalaureatul.</p>\n  </span>\n</div>\n<div class=\"alert alert-block alert-danger\">\n  <span class=\"alert-icon\"><i class=\"fas fa-exclamation-triangle\"></i></span>\n  <strong class=\"alert-title\">JUSTIŢIA A DECIS (2):</strong>\n  <span class=\"alert-text\">\n    <p>La sfârșitul anului 2016 un număr de 16 profesori din sudul țării au fost condamnați definitiv la pedepse\n    cuprinse între un an închisoare cu suspendare și 3 ani închisoare cu executare în Penitenciar. Ei au fost\n    acuzați că în vara lui 2012 au cerut șpagă chiar și de 1.300 lei pe materie pentru a pune note mai mari unor\n    elevi în timpul examenului de bacalaureat. S-a reținut în sarcina lor nu doar infracțiunea de luare de mită, ci\n    și cea de constituire a unui grup infracțional organizat. În comiterea infracțiunilor a fost implicat și\n    inspectorul școlar general.</p>\n  </span>\n</div>","questions":["Pot da bani unui profesor? Pot da flori unui profesor?","Ce este corupția?"],"id":"c18d6073-25f0-4327-98f0-26f43388a625","tags":[],"sequence":22},{"chapter":"Capitolul VIII. ELEVUL ȘI ȘCOALA","answer":"<p>În unele clase întâlnim elevi cu anumite deficiențe fizice sau mentale: unii poartă ochelari sau sunt orbi; alții\nvorbesc peltic (sâsâit) sau sunt muți; unii se deplasează în cărucior sau nu au o mână; unii au diabet, alții suferă\nde sindromul ADHD sau de sindromul Down.</p>\n<p>Unii copii s-au născut cu aceste probleme, alții le-au dobândit în\nurma unor accidente. Unele deficiențe sunt vizibile, altele nu. Ei nu trebuie luați în râs și nici victimizați:\npoate unii au trecut peste tragedie, poate că alții suferă zilnic. Acești copii nu trebuie nici mutați în școli\nsau clase speciale, nici să se simtă izolați printre ceilalți elevi.  Ei trebuie incluși printre ceilalți și\nintegrați, căci acești copii au drept de a învăţa în şcoli de masă cu sprijin adaptat nevoilor lor – aceasta se\nnumește educație incluzivă.</p>\n<p>SITE UTIL: www.educatieincluziva.info.</p>","questions":["Ce înseamnă incluziunea?","Ce înseamnă dizabilitate?"],"id":"13c8b100-a79b-4305-9f75-e0dd246146a7","tags":[],"sequence":23},{"chapter":"Capitolul VIII. ELEVUL ȘI ȘCOALA","answer":"<p>Trebuie să știți că limbajul folosit le poate dăuna sau, din contra, îi\npoate ajuta pe acești copii. Folosirea unor cuvinte precum „ochelarist” sau „retardat”\neste total nepotrivită. Unele persoane au anumite limitări, permanente sau temporare,\nîn a desfășura anumite activități. Dar colegii și societatea nu trebuie să le\ntransforme în dizabilități, adică în bariere sociale care să ducă la izolarea\ncopilului: este destul că cineva are o problemă medicală, ea nu trebuie transformată\nîn una socială.Trebuie să țineți cont că dacă putem spune că toți copiii sunt\nspeciali, sunt totuși unii care au nevoi speciale, deci au dreptul la îngrijiri\nspeciale. Unii chiar trebuie să aibă însoțitor permanent în clasă. Toți trebuie\npriviți ca fiind copii normali și ajutați astfel să se integreze în comunitate\nși să își dezvolte personalitatea. Ajutorul real acordat lor constă tocmai în\nprimirea în unitățile obișnuite de învățământ. Respingerea sau izolarea lor nu\nsunt o dovadă a umanismului, iar manifestațiile împotriva primirii acestor copii\nîn școli și excluderea lor poate fi chiar un caz de încălcare a legii.</p>\nAȘA NU!\nUn număr de 29 de elevi ai clasei a 7- a de la o școală din sudul țării au refuzat,\nla sfârșitul anului 2016, să intre la ore, timp de trei zile consecutiv, afirmând\ncă nu mai acceptă să înveţe în aceeaşi clasă cu un coleg care ar suferi de tulburarea\nde hiperactivitate cu deficit de atenţie (ADHD). Elevii protestatari spuneau că\nacesta îi agresează fizic şi verbal, dar şi că îi ameninţă cu moartea. Copiii,\nîmpreună cu părinţii lor, au protestat în holul de la intrarea în instituţia de\nînvăţământ.Copiii din comunități sărace ori cei cu părinți condamnați sau copiii\ncu probleme fizice ori psihice nu trebuie să constituie obiect de batjocură ori\nsă fie izolați de către ceilalți. Legile nu permit discriminarea copiilor nici\ndin partea profesorilor (atunci când e vorba de admitere, înscriere, evaluare\nși examinare la școală), nici din partea altor copii sau a părinților lor. Aceasta\nînseamnă că nu pot fi favorizați sau defavorizați, diferențiați sau excluși pe\nmotive de rasă, naționalitate, etnie, religie, categorie socială, respectiv din\ncauza convingerilor, vârstei, sexului sau orientării sexuale.Toți copiii trebuie\nsă fie egali în drepturi și să beneficieze de egalitate de șanse. Aceasta nu înseamnă\nca toți să fie tratați egal, ci că trebuie tratați potrivit nevoilor fiecăruia,\ncăci fiecare are abilități fizice și intelectuale proprii. De exemplu, nu este\ndiscriminare dacă probele sportive au norme diferite pentru băieți, respectiv\npentru fete; sau dacă într-o clădire se asigură acces special pentru cei cu deficiențe\nlocomotorii.","questions":["Ce este discriminarea?"],"id":"b407ccd3-dbeb-4449-976a-c02fe0de7af9","tags":[],"sequence":24},{"chapter":"Capitolul VIII. ELEVUL ȘI ȘCOALA","answer":"TERMINOLOGIE: ŞOVINISMUL semnifică credinţa unei naţii că este superioară alteia (de exemplu, germanii din timpul\ncelui de al doilea război mondial aveau impresia ca sunt o rasă superioară, considerându-se urmaşii vechilor\narieni).\nXENOFOBIA înseamnă frica faţă de străini.\nISLAMOFOBIA desemnează prejudecăţile negative sau frica faţă de credincioşi ai religiei musulmane.\nRASISMUL semnifică credinţa că oamenii sunt inegali în funcţie de culoarea pielii (de exemplu, Apartheid-ul în\nAfrica de Sud şi Ku Klux Klan în SUA).\nANTISEMITISMUL este o atitudine ostilă faţă de evrei.\nHOMOFOBIA se referă la comportament ostil şi discriminatoriu pe baza orientărilor sexuale, altele decât\nheterosexualitatea. SEXISMUL semnifică concepţia de superioritate a unui sex, de regulă cel masculin, asupra\nceluilalt sex.","questions":["Ce este xenofobie?","Ce este homofobie?","Ce este antisemitism?","Ce este sexism?","Ce este apartheid ?","Ce este șovinism?"],"id":"2d299eab-72a6-4d89-9d0f-273619bd4535","tags":[],"sequence":25},{"chapter":"Capitolul VIII. ELEVUL ȘI ȘCOALA","answer":"ŞTIAŢI CĂ…?!: Când copilul este discriminat el se poate adresa pentru restabilirea\ndrepturilor încălcate la o instituţie specializată în astfel de cazuri: Consiliul\nNaţional pentru Combaterea Discriminării, care are ca principal obiectiv prevenirea,\nsancţionarea şi eliminarea tuturor formelor de discriminare. De asemenea, pentru\nobţinerea unor despăgubiri băneşti se poate adresa Judecătoriei în termen de trei\nani. În cazul în care au loc agresiuni fizice împotriva celui discriminat, acesta\npoate face plângere la Poliție sau la Parchet în termen de trei luni.'","questions":["Sunt discriminat","Cui mă adresez în caz de discriminare?"],"id":"2e65caf2-458a-4fc7-aa5c-8d1b3b453419","tags":[],"sequence":26},{"chapter":"Capitolul VIII. ELEVUL ȘI ȘCOALA","answer":"Există mai multe tipuri de minorități: naționale, etnice, religioase, lingvistice, sexuale etc. Trebuie să știți că\ndrepturile lor sunt recunoscute de legislație, apărate de stat și promovate de diverse organizații neguvernamentale\n(ONG-uri). În România sunt 19 minorități naționale constituite în comunități puternice: albanezi, armeni, bulgari,\ncroați, greci, evrei, germani, italieni, maghiari, polonezi, rromi, ruși lipoveni, sârbi, slovaci și cehi, tătari,\nturci, ucraineni, macedoneni, ruteni. Mai trăiesc alături de noi ceangăi și chinezi. Toți aceștia domiciliază în țara\nnoastră, iar unii au (și) cetățenia altor țări.Drepturile minoritățile sexuale sunt promovate de mișcarea LGBT –\naceastă comunitate include persoanele lesbiene, gay, bisexuale, transsexuale. Începând cu anul 2005 se organizează\nanual în capitală festivalul dedicat drepturilor acestei comunități, intitulat „Bucharest Pride”, în cadrul căruia are\nloc „Marșul Diversității”. O manifestare cu același mesaj are loc și la Cluj-Napoca sub denumirea „Cluj Pride”.\nSteagul curcubeu este simbolul acestei comunități.","questions":["Care sunt minoritățile?","Ce înseamnă LGBT?","Ce este minoritatea?"],"id":"007ce013-7c10-477a-bfb2-0f8318db665d","tags":[],"sequence":27},{"chapter":"Capitolul VIII. ELEVUL ȘI ȘCOALA","answer":"<p>Sunt copiii care sunt lipsiți de îngrijire din partea părinților. Atunci ei sunt lăsați temporar în grija\nfamiliei extinse sau a unui asistent maternal, în speranța că la un moment dat copilul va fi îngrijit de un tutore\nsau dat în adopție.Cei mai mulți însă sunt sunt instituționalizați. În țara noastră numărul acestora depășește\n50.000 de copii. În trecut, clădirile unde erau ținuți copiii se numeau „case de copii” sau „orfelinate”. Astăzi se\nnumesc, generic „centre de plasament” și sunt finanțate și administrate fie de stat, fie de organizații\nneguvernamentale.</p>","questions":["Ce înseamnă centru de plasament?","Ce înseamnă orfelinat?"],"id":"acdbe984-33c8-4b65-af70-443b834bb8f1","tags":[],"sequence":28},{"chapter":"Capitolul VIII. ELEVUL ȘI ȘCOALA","answer":"Serviciile de tip rezidențial oferă găzduire și îngrijire temporară pentru trei categorii de persoane: copiii separați, temporar sau definitiv de părinții lor, ca urmare a stabilirii, în condițiile legii, a măsurii de plasament; tinerii care au împlinit vârsta de 18 ani și care beneficiază, în condițiile legii, de protecție specială; copiii neînsoțiți de către părinți sau alt reprezentant legal care solicită o formă de protecție în condițiile reglementărilor legale privind statutul și regimul refugiaților.Sunt trei tipuri de servicii de tip rezidențial. Centrele de tip familial (apartamentele, casele de tip familial) au regulă între 5-12, într-un dormitor se află circa 4-5 copii, centrul este organizat pe model familial în sensul existenței spațiului de zi aferent, a bucătăriei și spațiilor igienico- corespunzătoare, precum și a unui personal relativ stabil, copii sunt implicați în viața cotidiană a casei, participă nemijlocit la cumpărături, la gătit și servirea mesei etc. Centrele cu module de tip familial au un număr mediu de 50 de copii, într-un dormitor se află circa 5-7 copii, spațiile igienico-sanitare sunt aferente fiecărui modul în parte (10-20 de copii/modul), personalul este relativ același per modul, îngrijirea de bază este reprezentat de educator specializat care lucrează în ture. Instituțiile de tip clasic au între 50-200 de copii, într-un dormitor stau în medie 12-20 copii, spațiile igienico-sanitare sunt comune pentru copiii care locuiesc la nivelul unui palier, îmbrăcămintea copiilor nu este personalizată, servirea mesei se face pentru toți copii odată sau în serii mari într-o sală special amenajată în acest sens, personalul este numeros. Aceste din urmă centre se vor desființa până la 1 ianuarie 2021.","questions":["Ce sunt serviciile de tip rezidențial?"],"id":"aa090456-e13f-41ac-a807-286019fd996c","tags":[],"sequence":29},{"chapter":"Capitolul VIII. ELEVUL ȘI ȘCOALA","answer":"<p>Uneori pe teritoriul țării noastre ajung copii care, împreună cu părinții, sunt nevoiți să plece din țara lor de\nteama de a nu fi persecutați mai ales pe motive de rasă ori religie sau fug din cauza unor războaie. Până la\nacordarea azilului, aceștia sunt ținuți în detenție împreună cu familia lor. Este important ca, în situația în care\nacești copii sunt implicați în vreo formă de educație, să nu fie discriminați în vreun fel.</p>\nTERMINOLOGIE: Refugiaţii sunt persoane care\nfug de persecuţii sau conflicte armate; ei merg în alte state unde cer să fie\nprotejaţi şi să rămână acolo până trece pericolul în ţara lor. Imigranţii sunt\npersoanele care aleg să plece în alte ţări pentru condiţii mai bune de viaţă sau\npentru reunirea familiei.\nŞTIAŢI CĂ…? În România sunt câteva mii de refugiați ca urmare a războiului din Asia Mică, dar sunt câteva sute de\nmii de imigranți care au venit din diverse țări să muncească la noi. După cum au plecat de la noi aproape 4 milioane\nde români în străinătate, pentru un trai mai bun.","questions":["Ce înseamnă imigrant?","Ce înseamnă refugiat?"],"id":"f5db216f-081a-4147-885b-49c5406261ae","tags":[],"sequence":30},{"chapter":"Capitolul VIII. ELEVUL ȘI ȘCOALA","answer":"<p>Sunt copii care practică sporturi de contact, cum ar fi boxul, luptele greco-romane, artele marțiale. Rănirea\nușoară a sportivilor în timpul antrenamentelor sau competițiilor este acceptabilă, considerându-se că intră în\nriscurile practicării acestor sporturi.  Dar, când leziunile sunt provocate în mod intenționat sau sunt extrem de\ngrave, autorul va fi tras la răspundere.În afara sălii de antrenament sau a locului unde se desfășoară competițiile,\ntehnicile învățate nu pot fi folosite decât în cazuri de legitimă apărare. Sunteți în legitimă apărare când legea vă\npermite să vă apărați pe voi sau săriți în apărarea altei persoane chiar provocând un rău atacatorului.  Dar pentru\na nu fi pedepsiți, e nevoie ca atacul să nu poată fi evitat, fapta care s-ar produce să fie una gravă și apărarea să\nfie proporțională cu gravitatea atacului. Așadar, dacă cineva este lovit cu palma și se apără folosind cuțitul, nu\nse poate considera că se află în legitimă apărare.</p>","questions":["Am fost lovit la sport"],"id":"8ba0c869-b233-4cc0-98cc-254cef968ab9","tags":[],"sequence":31},{"chapter":"Capitolul VIII. ELEVUL ȘI ȘCOALA","answer":"<p>Legitimă apărare este una, dar răzbunarea este altceva. Dacă un coleg te înjură și tu procedezi la fel, ori dacă\nun coleg te-a lovit ieri, iar tu l-ai urmărit azi și l-ai lovit la rândul tău, nu ești apărat de lege, ci se\nconsideră că amândoi ați încălcat legea. Dar judecătorul te poate sancționa pe tine mai aspru pentru că, în loc să\napelezi la organele legii, ai procedat ca pe vremea când se aplica legea talionului „ochi pentru ochi, dinte pentru\ndinte”.</p>\nDE REŢINUT:\n<p>\nNimeni nu îşi poate face singur dreptate. Răzbunarea nu este considerată legitimă apărare.\n</p>","questions":["Ce înseamnă răzbunare?","Ce este legitimă apărare?"],"id":"f410bb2e-247f-4ed7-bbbf-51a0b4ef485d","tags":[],"sequence":32}]
