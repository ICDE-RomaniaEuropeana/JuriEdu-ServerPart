[{"chapter":"Capitolul VIII. ELEVUL ȘI ȘCOALA","answer":"Învățământul general obligatoriu este de 10 clase: cel primar, cel gimnazial și primii doi ani ai învățământului secundar superior. El este gratuit pentru orice copil.","colorCode":"black","questions":["Cate clase sunt obligatorii în invățământul general?"],"id":"a9fbfe23-a8d3-4f27-a090-e5930e795282"},{"chapter":"Capitolul VIII. ELEVUL ȘI ȘCOALA","answer":"STATISTICI: În România învață 3,2 milioane de preșcolari și elevi grupați în peste 20.000 de unități școlare. În licee și școli profesionale sunt peste 850.000 elevi.","colorCode":"blue","questions":["Câți elevi sunt în România?"],"id":"ce3ea670-5261-4008-9a5d-9a522c7ddfae"},{"chapter":"Capitolul VIII. ELEVUL ȘI ȘCOALA","answer":"INFRACŢIUNE: Este sancţionat părintele care retrage copilul de la şcoală sau îl împiedică să urmeze cursurile învăţământului general obligatoriu.","colorCode":"red","questions":["Părintele este obligat să înscrie copilul la școală?"],"id":"0bad4759-86d3-45d0-b00a-bdfbf1defa24"},{"chapter":"Capitolul VIII. ELEVUL ȘI ȘCOALA","answer":"Copilul care a împlinit 14 ani are dreptul să ceară schimbarea felului învățăturii și al pregătirii profesionale, dar acest lucru trebuie încuviințat de către instanța judecătorească.","colorCode":"black","questions":["Copilul poate schimba școala?"],"id":"6c0ec91c-0687-494b-80db-ecba614719f1"},{"chapter":"Capitolul VIII. ELEVUL ȘI ȘCOALA","answer":"În trecut, copiii răi la școală erau puși să stea în genunchi pe coji de nucă spartă, erau bătuți peste mâini cu bățul arătător sau la fund cu liniarul, erau puși la colțul clasei cu mâinile ridicate. În prezent, în cadrul procesului de instruire din școală orice pedeapsă corporală este interzisă. Copilul trebuie tratat cu respect de către profesori și personalul școlii.","colorCode":"black","questions":["Sunt permise pedepsele corporale?"],"id":"76222e60-d0e5-43ec-ba98-b03a05206591"},{"chapter":"Capitolul VIII. ELEVUL ȘI ȘCOALA","answer":"Profesorul ce are un comportament interzis de regulamentele școlare față de elev poate fi sancționat disciplinar de către conducerea școlii. Dacă cineva, profesor sau orice altă persoană, agresează fizic un elev, atunci acesta poate sesiza poliția: se va deschide un dosar penal pentru infracțiunea de lovire, se vor face cercetări, iar dacă vor fi suficiente dovezi atunci cel vinovat va fi pedepsit.","colorCode":"black","questions":["Este sancționat agresorul unui elev?"],"id":"52e8e8cc-fda7-4bb2-9dee-6212512d41a5"},{"chapter":"Capitolul VIII. ELEVUL ȘI ȘCOALA","answer":"Profesorul ce are un comportament interzis de regulamentele școlare față de elev poate fi sancționat disciplinar de către conducerea școlii. Dacă cineva, profesor sau orice altă persoană, agresează fizic un elev, atunci acesta poate sesiza poliția: se va deschide un dosar penal pentru infracțiunea de lovire, se vor face cercetări, iar dacă vor fi suficiente dovezi atunci cel vinovat va fi pedepsit.\n CAZ REAL: În luna octombrie 2015, la un liceu din centrul ţării, profesoara de informatică a avut o ieşire nervoasă. Ea a ţipat la un elev, după care l-a lovit de mai multe ori cu o carte şi l-a dat afară din clasă. Comisia de disciplină a şcolii a sancţionat profesoara cu reducerea salariului cu 10% pe o perioadă de 3 luni.","colorCode":"black","questions":["Este sancționat agresorul unui elev?"],"id":"fd16ad84-8386-4492-aad6-e8dc433cd579"},{"chapter":"Capitolul VIII. ELEVUL ȘI ȘCOALA","answer":"La rândul său, dacă elevul lovește un profesor sau un alt elev, el riscă o sancțiune pentru încălcarea Regulamentului școlar, care poate consta în scăderea notei la purtare sau chiar excluderea din învățământ. Dacă victima depune o plângere la poliție, se vor face cercetări care se pot finaliza chiar cu o condamnare penală. Pentru o insultă adresată profesorului, inclusiv pe Facebook, copilul poate fi obligat poate fi obligat de către judecător sa plătească dascălului o sumă de bani. CAZ REAL: Un elev de liceu din nordul țării, după ce a primit nota patru la limba română, a postat pe Facebook o înjurătură la adresa profesoarei. Aceasta a dat în judecată elevul, cerând judecătorului să oblige pe elev și părinții săi să îi plătească suma de 10.000 lei daune morale pentru rușinea îndurată. În ianuarie 2016, judecătorul a admis că profesoara are dreptate și i-a acordat o parte din suma cerută.\n INFRACȚIUNE: Codul penal sancționează simpla lovire (piedică, împingere, îmbrâncire), iar pedeapsa este de până la 2 ani închisoare. Dacă prin faptă se produc leziuni care necesită cel mult 90 zile de îngrijiri medicale, fapta se sancționează mai aspru, până la 5 ani închisoare. Iar dacă leziunile sunt mai grave de atât, fapta se numește vătămare corporală și pedeapsa ajunge până la 7 ani închisoare.\n ATENȚIE! Pentru a începe procesul penal, pentru primele două fapte este necesar ca victima să depună o plângere la poliție în termen de 3 luni; este posibil ca, ulterior, părțile să se înțeleagă, victima să își retragă plângerea și, astfel, procesul se va opri. Pentru cea de-a treia faptă însă, care este foarte gravă, procesul va începe chiar dacă victima nu depune plângere și, odată pornit, el nu mai poate fi oprit de către părți.","colorCode":"black","questions":["Ce pățește elevul care lovește un elev?","Ce pățește elevul care agresează, lovește sau insultă un profesor?"],"id":"68675e1e-3f68-4e30-9a9a-c9f1fa4c841e"},{"chapter":"Capitolul VIII. ELEVUL ȘI ȘCOALA","answer":"Actele de violență din școli și licee sunt inacceptabile. De aceea, în fiecare școală există o Comisie permanentă pentru prevenirea și eliminarea violenței, care se ocupă și de domeniul corupției și al discriminării în mediul școlar și promovarea interculturalității.DE REŢINUT: Şcoala este loc pentru educaţie, nu pentru altercaţie.Trebuie combătute atât actele de violență comise în incinta unității de învățământ (adică sălile de clasă, cancelaria, coridoarele, terenul de sport, anexele, curtea școlii, etc.), cât și cele comise în proximitatea unităților de învățământ (adică arterele rutiere, căile de acces către unitatea de învățământ, spațiile verzi din jurul școlii, alte spații publice situate în apropierea acesteia).","colorCode":"black","questions":["Ce organism din școală care se ocupă de violență?","Ce este violența școlară?"],"id":"a54db7ae-cbfd-41dd-84f2-ce93d1544b70"},{"chapter":"Capitolul VIII. ELEVUL ȘI ȘCOALA","answer":"Cuvântul „bully” în limba engleză înseamnă bătăuș, huligan. Prin bullying se desemnează faptele prin care o persoană este intimidată, hărțuită, batjocorită, uneori chiar terorizată. Ea este supusă unor agresiuni verbale, psihice și chiar fizice, devenind ținta unor răutăți cum ar fi atunci când este tachinată sau luată în derâdere (de exemplu, adresarea de cuvinte precum „grasule/graso”, ori „târfo”, „fițoaso”), este bârfită sau poreclită („gogoașă”, „”broscoi”, „cocalar”), este exclusă din cercul de amici, se vorbește de el/ea ca și cum nu ar fi de față, este înghiontită sau îmbrâncită în mod repetat. De regulă, agresorul vrea să se dea mare, să fie popular și repetă în mod deliberat acțiunile descrise mai sus asupra aceleiași persoane și în public. Supusă la un astfel de tratament, victima se simte rușinată, îi este teamă, devine tristă, se izolează dacă nu știe să acționeze: trebuie să nu se lase intimidată, să anunțe profesorul sau un părinte, ori chiar să depună plângere la poliție.\nSTATISTICI:  În România unul din patru copii este umilit la școală, trei din 10 sunt excluși din cercul de prieteni și patru din 10 copii sunt răniți ca urmare a comportamentelor violențe repetate ale altor colegi.","colorCode":"black","questions":["Ce este bullying-ul ?"],"id":"fd94feed-60f2-4ad9-a756-5ad670dff482"},{"chapter":"Capitolul VIII. ELEVUL ȘI ȘCOALA","answer":"Mai nou, agresiunile au loc prin internet sau telefon, care sunt folosite pentru a trimite victimei sau altor persoane, dar în legătură cu victima, mesaje pline de răutăți, ori se pun pe internet poze deranjante sau se creează site-uri pe care acestea sunt urcate. Toate acestea poartă numele de cyberbullying. Țineți cont că aceste cuvinte adresate în mediul online produc consecințe cât se poate de reale! Așadar, cel mai bine este să nu răspundeți la mesajele respective, să raportați site-ul și să blocați contul acelor persoane, inclusiv în agenda telefonului. De asemenea, puteți cere unui judecător să oblige autorul să înlăture pozele și/sau să plătească o sumă de bani pentru pagubele produse – dacă autorul este un minor, banii vor fi achitați de către părinții lui, evident.\n","colorCode":"black","questions":["Ce este cyberbullying-ul?"],"id":"2e89fe7c-95e8-4f15-b1f1-e787ef34843d"},{"chapter":"Capitolul VIII. ELEVUL ȘI ȘCOALA","answer":"Ca membri ai comunității școlare aveți drepturile și îndatoririle care revin elevilor si sunt prevazute in Legea educației, Regulamentul școlar, Statutul elevului, Regulamentul intern al școlii/liceului/colegiului respectiv, dar și cele care revin cetățenilor. \nÎn plus, membrilor în consiliul elevilor le revine și obligația de a respecta regulile adoptate de acesta.","colorCode":"black","questions":["Unde sunt prevăzute obligațiile elevilor?","Unde sunt prevăzute drepturile elevilor?"],"id":"9581f3e4-558d-42cf-8d8d-9cd174f44f4a"},{"chapter":"Capitolul VIII. ELEVUL ȘI ȘCOALA","answer":"Sunt patru categorii de drepturi pe care le au elevii: drepturi educaționale, drepturi de asociere și de exprimare, drepturi sociale, alte drepturi.\nDintre drepturile elevilor menționăm:\n· dreptul la respectarea imaginii, demnității, personalității și la protecția datelor personale;\n·    dreptul la acces gratuit la educație și la manuale școlare în sistemul de învățământ de stat; la desfășurarea activității în spații adecvate; la o educație de calitate în unitățile de învățământ; la tratament nediscriminatoriu din partea personalului școlar și colegilor; de a fi consultați cu privire la disciplinele din curriculumul la decizia școlii;\n·  dreptul la burse și la reducerea cu 50% pentru transportul local în comun, de suprafață, naval și subteran, precum și pentru transportul intern auto, feroviar și naval; dreptul de a deconta abonamentul de transport pentru cei care nu pot fi școlarizați localitatea de domiciliu; dreptul la tarife reduse cu 75% pentru accesul la muzee, la concerte, la spectacole de teatru, de operă, de film și la alte manifestări culturale și sportive organizate de instituțiile publice;\n· dreptul la o evaluarea obiectivă și corectă: elevul este anunțat de notă înainte de consemnarea ei; nota se trece în catalog și în carnetul de elev; notele la lucrarea scrisă trebuie primite în maxim 15 zile lucrătoare; dacă elevul a primit o notă care nu este corectă, are dreptul să ceară în termen de 5 zile justificarea ei din partea profesorului dacă testarea a fost orală și să ceară directorului reevaluarea lucrării scrise de o comisie alcătuită din doi profesori care predau la altă clasă – contestația este acceptată dacă diferența de notă este de cel puțin un punct; elevul nemulţumit de nota acordată de profesor nu o poate contesta în justiţie.\n· dreptul de a urma ora de religie, scop în care se va face o cerere în acest sens (pentru elevul minor, de către părinte; pentru elevul major, de către el însuși);\n· dreptul la asociere în cercuri și în asociații științifice, culturale, artistice, sportive sau civice; dreptul la reuniune, dar în afara orarului zilnic; dreptul de a redacta și difuza reviste/publicații școlare proprii; dreptul de a participa din proprie inițiativă și fără a fi obligați de profesori la concursuri, olimpiade, tabere, cercuri; dreptul la protest dar fără a tulbura orele de curs;\n· dreptul de școlarizare la domiciliu sau în spital pentru elevii nedeplasabili sau bolnavi mai mult de 4 săptămâni;\n· dreptul de a evalua profesorii, în mod anonim, semestrial.","colorCode":"black","questions":["Care sunt drepturile elevilor?"],"id":"96251d69-b234-45f5-bca2-20868714b12a"},{"chapter":"Capitolul VIII. ELEVUL ȘI ȘCOALA","answer":"ŞTIAŢI CĂ…?! Elevii cu performanțe școlare deosebite pot promova doi ani de studii într-un an școlar, cu avizul de înscriere emis de consiliul de administrație al unității de învățământ preuniversitar.\n \nElevii care obțin rezultate remarcabile în activitatea școlară și extrașcolară pot primi următoarele recompense:\na) evidențiere în fața colegilor sau a profesorilor;\nb)  comunicare adresată părinților;\nc) burse de merit, de studiu și de performanță sau alte recompense materiale acordate de stat, de agenți economici sau de sponsori, conform prevederilor în vigoare;\nd) premii, diplome, medalii;\ne) recomandare pentru a beneficia, cu prioritate, de excursii sau tabere de profil din țară și din străinătate;\nf) premiul de onoare al unității de învățământ preuniversitar.\n","colorCode":"black","questions":["Care sunt recompensele pentru elevi?"],"id":"f71513ad-55e0-4563-9f8e-31792614ecd3"},{"chapter":"Capitolul VIII. ELEVUL ȘI ȘCOALA","answer":"Elevii au drepturi pentru a învăța în mod eficient și civilizat. În același timp ei trebuie să fie și responsabili, respectă indicațiile și interdicțiile prevăzute în legi. Dintre îndatoririle elevilor menționăm:\nsă cunoască și să respecte Statutul elevului, Regulamentul de organizare și funcționare, deciziile unității de învățământ, precum și normele de securitate și sănătate în muncă, de protecție a mediului, de prevenire și stingere a incendiilor, de protecție civilă (pentru cazuri de cutremur, alunecări de teren, inundații, înzăpeziri, accidente nucleare, accidente chimice, accidente rutiere, feroviare, de avion, neutralizarea muniției neexplodate);\nsă sesizeze autoritățile competente cu privire la ilegalitățile în desfășurarea procesului de învățământ și a activităților conexe acestuia;\nsă frecventeze cursurile (care pot fi de maxim 7 ore pe zi) și să aibă asupra lor zilnic carnetul de elev;\nsă anunțe dirigintele în caz de îmbolnăvire;\nsă aibă un comportament civilizat și o ținută decentă, atât în școală, cât și în afara ei; să poarte elementele de identificare a unității de învățământ;\nsă fie tolerant și respectuos, să nu jignească, să nu folosească invective ori cuvinte triviale și să nu discrimineze elevii, profesorii și personalul școlii;\nsă întocmească lucrări originale și să respecte drepturile de autor ale altor persoane;\nsă restituie manualele în stare bună și să suporte daunele pentru stricăciunile aduse bazei materiale puse la dispoziție;\nsă respecte curățenia, liniștea și ordinea în perimetrul școlar.\n ","colorCode":"black","questions":["Care sunt îndatoririle  elevilor?","Care sunt obligațiile elevilor?"],"id":"2efa95ee-98e1-4d45-93e6-f3f4d54b175c"},{"chapter":"Capitolul VIII. ELEVUL ȘI ȘCOALA","answer":"Elevii au drepturi pentru a învăța în mod eficient și civilizat. În același timp ei trebuie să să fie și responsabili și să respecte indicațiile și interdicțiile prevăzute în legi. \nInterdicții- elevii nu au voie:\nsă distrugă documentele școlare sau să deterioreze bunurile din școală sau liceu;\nsă provoace, să instige și să participe la acte de violență în unitate și în afara ei;\nsă jignească, să intimideze, să discrimineze, sau să fie violenți prin limbaj sau comportament față de elevi și personal;\nsă consume sau să vândă, în școală și în afara acesteia, droguri, substanțe etnobotanice, băuturi alcoolice, țigări și să participe la jocuri de noroc;\nsă aducă în școală arme, petarde, brichete, sprayuri lacrimogene și paralizante;\nsă distribuie materiale electorale, de prozelitism religios sau pornografice;\nsă invite/faciliteze intrarea în școală a persoanelor străine, fără acordul conducerii școlii sau dirigintelui;\nsă utilizeze telefonul mobil în timpul orelor de curs, al examenelor și al concursurilor;\nsă înregistreze activitatea didactică;\nsă părăsească incinta școlii până la încetarea cursurilor din ziua respectivă.\n DE REŢINUT: Telefonul mobil poate fi folosit în timpul orelor de curs, dar numai cu acordul cadrului didactic, în două împrejurări: în situația folosirii telefonului în procesul educativ, respectiv în situații de urgență.\n","colorCode":"black","questions":["Poate fi folosit telefonul mobil la școală?","  Care sunt interdicțiile elevilor?"],"id":"606f6555-ee29-4787-a18b-cb132761ee24"},{"chapter":"Capitolul VIII. ELEVUL ȘI ȘCOALA","answer":"Pentru încălcarea obligațiilor din viața de zi cu zi, elevul poate fi sancționat în multiple feluri, la fel ca orice cetățean: pentru apelarea abuzivă a numărului unic pentru apeluri de urgenţă 112 el poate fi amendat de către poliție; dacă este prins cu droguri asupra sa sau dacă este găsit conducând un autoturism fără a avea carnet sau fiind băut, el va fi reținut imediat de forțele de poliție și dus la procuror unde i se va face dosar penal și, dacă e cazul, va fi trimis apoi la judecător; dacă nu restituie un bun împrumutat, el poate fi obligat de un judecător să îl dea înapoi în mod forțat.\n \nPentru faptele comise la școală și care sunt împotriva regulilor arătate în secțiunea precedentă, sancțiunile pe care organismele școlare le pot aplica elevilor sunt:\na) observație individuală – aceasta se aplică de către diriginte;\nb) mustrare scrisă, ce poate fi însoțită de scăderea notei la purtare - aceasta se propune de profesor, se validează de consiliul clasei și apoi se aplică de către diriginte;\nc) retragere temporară sau definitivă a bursei de merit, a bursei sociale, a „banilor de liceu\", a bursei profesionale, care este însoțită de scăderea notei la purtare - aceasta se propune de consiliul clasei, se aprobă de consiliul profesoral și se aplică de către director;\nd) mutarea disciplinară la o clasă paralelă din aceeași unitate de învățământ și care este însoțită de scăderea notei la purtare – aceasta se propune de consiliul clasei, se validează de consiliul profesoral și se aplică de diriginte sau director;\ne) preaviz de exmatriculare, care este însoțit de scăderea notei la purtare – aceasta se propune de consiliul clasei, se validează de consiliul profesoral iar preavizul se semnează de diriginte și director;\nf) exmatriculare (însoțită de scăderea notei la purtare) cu drept de reînscriere în aceeași unitate în anul următor, sau fără drept de reînscriere în aceeași unitate, sau fără drept de reînscriere pentru o perioadă de 3-5 ani în orice unitate școlară – aceasta se propune de consiliul clasei, se validează de consiliul profesoral și se aplică de director, iar ultima se aplică de către ministru.\n","colorCode":"black","questions":["Când pot fi exmatriculat?"," Când se scade nota la purtare?","Ce sancțiuni se aplică elevilor pentru fapte comise la școală?"],"id":"f8e04f12-37be-40e7-b315-280c02d98b07"},{"chapter":"Capitolul VIII. ELEVUL ȘI ȘCOALA","answer":"Sancțiunile prevăzute la lit. d)-f) nu se pot aplica în învățământul primar, iar sancțiunile prevăzute la lit. e)-f) nu se pot aplica în învățământul obligatoriu. Aceasta înseamnă că indiferent cât de grave ar fi abaterile unui elev, el nu poate fi exmatriculat în clasele I-X.\n\nMEDII ȘI NOTE MINIME: Pentru a promova un an școlar, media anuală la fiecare disciplină trebuie să fie minimum 5,00 și nota la purtare minimum 6,00.\nElevii din clasele cu profil artistic sau sportiv, care nu au media de cel puţin 6,00 la disciplina principală de specialitate, sunt declaraţi necorespunzători pentru aceste profiluri/specializări.\nElevii care au media la purtare mai mică de 9,00 în anul şcolar anterior nu pot fi admişi în unităţile de învăţământ cu profil militar, confesional şi pedagogic.\nElevii liceelor pedagogice, ai liceelor teologice şi ai liceelor militare care obţin la purtare media anuală mai mică de 8,00 nu mai pot continua studiile la aceste profiluri.\n","colorCode":"black","questions":["Care este media minimă pentru a promova un an școlar? "],"id":"3c268815-83d9-426c-abda-edbb08f0c353"},{"chapter":"Capitolul VIII. ELEVUL ȘI ȘCOALA","answer":"O sancțiune aplicată elevului poate fi contestată de către părinte sau elevul major, în termen de cinci zile lucrătoare, la consiliul de administrație al școlii; sancțiunea exmatriculării din toate unitățile de învățământ se contestă la Ministerul Educației Naționale. După primirea răspunsului, se poate depune o plângere la Tribunal. Judecătorul va stabili dacă acea sancțiune a fost aplicată în mod corect; în caz contrar o poate anula de tot sau schimba într-una mai ușoară.\nȘTIAȚI CĂ...?! Dacă elevul sancționat a avut timp de cel puțin opt săptămâni de școală un comportament fără abateri se poate anula măsura de scădere a vârstei la purtare.\n Copiii sunt implicați în conducerea clasei sau a școlii. Astfel, elevii își aleg prin vot secret un reprezentant în Consiliul clasei care se întrunește o dată pe semestru sau ori de câte ori este nevoie, la cererea dirigintelui. Acest Consiliu este consultat când, de exemplu, se pune nota la purtare a fiecărui elev.","colorCode":"black","questions":["Cum se poate contesta o sancțiune aplicată elevului? "],"id":"ff7bd517-f9f7-46bb-b8f7-92ce9e39b95b"},{"chapter":"Capitolul VIII. ELEVUL ȘI ȘCOALA","answer":"Elevul are obligația să meargă la ore. Absențele pot fi justificate doar pe motiv medical (în maxim șapte zile de la reluarea cursurilor), respectiv pentru participarea la competiții sportive sau la olimpiade și concursuri școlare. În cazul în care elevul absentează nemotivat, dirigintele informează în scris părinții. Părintele poate cere motivarea absențelor pentru cel mult 20 de ore de curs pe semestru.\nLa fiecare 10 absențe nejustificate pe semestru din totalul orelor de studiu sau la 10% absențe nejustificate din numărul de ore pe semestru la o disciplină/modul, se scade nota la purtare cu câte un punct.\nPentru elevii care absentează nejustificat 20 de ore la diferite discipline de studiu sau 15% din totalul orelor de la o singură disciplină/modul, cumulate pe un an școlar, se aplică sancțiunea numită preaviz de exmatriculare, care se înmânează elevului și, sub semnătură, părintelui. De asemenea, se prevede că pentru elevii din ciclul superior al liceului și din învățământul postliceal care absentează nejustificat cel puțin 40 de ore din totalul orelor de studiu sau cel puțin 30% din totalul orelor la o singură disciplină de studiu/modul, cumulate pe un an școlar, se aplică sancțiunea exmatriculării cu drept de reînscriere, în anul următor, în aceeași unitate de învățământ și în același an de studiu.\n","colorCode":"black","questions":["Ce se întâmplă dacă lipsesc de la ore fără motiv? "],"id":"74cdfbed-8b61-4355-a7d9-6a43b9c2657a"},{"chapter":"Capitolul VIII. ELEVUL ȘI ȘCOALA","answer":"Elevul are obligația să meargă la ore. Absențele pot fi justificate doar pe motiv medical (în maxim șapte zile de la reluarea cursurilor), respectiv pentru participarea la competiții sportive sau la olimpiade și concursuri școlare. În cazul în care elevul absentează nemotivat, dirigintele informează în scris părinții. Părintele poate cere motivarea absențelor pentru cel mult 20 de ore de curs pe semestru.\nLa fiecare 10 absențe nejustificate pe semestru din totalul orelor de studiu sau la 10% absențe nejustificate din numărul de ore pe semestru la o disciplină/modul, se scade nota la purtare cu câte un punct.\nPentru elevii care absentează nejustificat 20 de ore la diferite discipline de studiu sau 15% din totalul orelor de la o singură disciplină/modul, cumulate pe un an școlar, se aplică sancțiunea numită preaviz de exmatriculare, care se înmânează elevului și, sub semnătură, părintelui. De asemenea, se prevede că pentru elevii din ciclul superior al liceului și din învățământul postliceal care absentează nejustificat cel puțin 40 de ore din totalul orelor de studiu sau cel puțin 30% din totalul orelor la o singură disciplină de studiu/modul, cumulate pe un an școlar, se aplică sancțiunea exmatriculării cu drept de reînscriere, în anul următor, în aceeași unitate de învățământ și în același an de studiu.\n","colorCode":"black","questions":["Cum pot justifica o absență?","De la câte absențe sunt sancționat?","Mi se scade nota la purtare pentru absențe?","Ce se întâmplă dacă lipsesc de la ore fără motiv? "],"id":"6f7b2351-e0a4-4a10-84ef-9ec824997f01"},{"chapter":"Capitolul VIII. ELEVUL ȘI ȘCOALA","answer":"Părăsirea incintei școlii de către elevii majori se face pe propria lor răspundere, după ce semnează în caietul special care se ține la poarta sau secretariatul școlii. Evident, orele lipsă de la școală vor fi considerate absențe nemotivate","colorCode":"black","questions":["Pot părăsi incinta școlii?"],"id":"215455e9-1c70-4b2e-8eae-7beda89a9e09"},{"chapter":"Capitolul VIII. ELEVUL ȘI ȘCOALA","answer":"Se întâlnesc metode de a fura sau a înșela cu privire la cunoștințele deținute nu doar la elevii de școală, ci și la tinerii care urmează studii superioare. Astfel, studenții care termină facultatea trebuie să alcătuiască o lucrare de licență, cei care termină studiile postuniversitare ori cele de master trebuie să conceapă o lucrare de disertație, iar cei care își finalizează studiile doctorale trebuie să redacteze o teză de doctorat. Aceste lucrări trebuie să corespundă unei anumite bibliografii, să cuprindă referiri cu privire la lucrările anterioare menționate potrivit regulilor citării și să aibă o componentă originală destul de consistentă. Din păcate, s-au descoperit multe astfel de lucrări plagiate, adică alcătuite prin copierea textelor sau preluarea ideilor cuprinse în lucrările altor autori, fără însă a le cita.\nŞTIAŢI CĂ…?! Plagiatul este o formă de furt – furt intelectual. Chiar și fără o plângere din partea adevăratului autor al operei, plagiatorul poate fi condamnat penal. În plus, plagiatul este o abatere de la regulile de etică universitară care impun retragerea titlului acordat în mod nemeritat (de exemplu, titlul de licenţiat, cel de master ori cel de doctor).\n","colorCode":"black","questions":["Ce este plagiatul?"],"id":"7da789cc-6c3e-440e-9fca-c875955d373d"},{"chapter":"Capitolul VIII. ELEVUL ȘI ȘCOALA","answer":"Cea mai gravă metodă de a obține o altă notă decât cea reală este prin coruperea profesorului de către elev sau părinții acestuia. Elevul nu învață deloc sau învață insuficient și atunci alege să ofere profesorului anumite foloase ca să își asigure reușita. Acest lucru este sancționat cu închisoarea!\nCORUPŢIE: Când un profesor pretinde bani, produse sau alte foloase, inclusiv favoruri sexuale pentru a da o anumită notă unui elev, el comite infracţiunea de luare de mită indiferent că primeşte sau nu ceea ce a solicitat. Când un elev sau părinte promite sau oferă vreun astfel de folos profesorului, indiferent că aceasta are loc înainte sau după examinarea elevului, el comite infracţiunea de dare de mită.\nRegula este că, atâta timp cât profesorul primește o remunerație de la bugetul de stat pentru activitatea prestată, el nu are voie să își întregească venitul în acest mod sau să primească orice altfel de plăți de la cei pe care îi educă.\nJUSTIŢIA A DECIS (1): În anul 2008 a izbucnit primul şi cel mai mare scandal din istoria bacalaureatului: la un liceu din nordul ţării a fost arestată directoarea care a adunat bani de la elevi promiţându- le că va interveni la membrii comisiei de supraveghere, după care ea a pus profesorii să rezolve subiectele şi le-a împărţit elevilor prin clase. Procesul s-a terminat în anul 2014: curtea de apel a decis condamnarea a 142 de persoane pentru dare şi luare de mită, dintre care 43 de profesori, iar restul elevi. Doi profesori au fost condamnaţi la închisoare cu executare, restul cu suspendare. Tuturor li s-au făcut cazier; o parte din profesori au fost daţi afară, alţii au plecat de bunăvoie; iar elevii, dacă şi-au luat diploma în anii următori, nu vor putea activa niciodată în domenii precum poliţie, justiţie, armată, servicii speciale chiar dacă se vor reabilita şi sancţiunea va fi ştearsă, la un moment dat, din cazier. Ca urmare a scandalului declanşat în 2008 s-au introdus camere video în sălile unde se susţine bacalaureatul.\nJUSTIŢIA A DECIS (2): La sfârșitul anului 2016 un număr de 16 profesori din sudul țării au fost condamnați definitiv la pedepse cuprinse între un an închisoare cu suspendare și 3 ani închisoare cu executare în Penitenciar. Ei au fost acuzați că în vara lui 2012 au cerut șpagă chiar și de 1.300 lei pe materie pentru a pune note mai mari unor elevi în timpul examenului de bacalaureat. S-a reținut în sarcina lor nu doar infracțiunea de luare de mită, ci și cea de constituire a unui grup infracțional organizat. În comiterea infracțiunilor a fost implicat și inspectorul școlar general.","colorCode":"black","questions":["Pot da bani unui profesor? Pot da flori unui profesor?","Ce este corupția?"],"id":"c18d6073-25f0-4327-98f0-26f43388a625"},{"chapter":"Capitolul VIII. ELEVUL ȘI ȘCOALA","answer":"În unele clase întâlnim elevi cu anumite deficiențe fizice sau mentale: unii poartă ochelari sau sunt orbi; alții vorbesc peltic (sâsâit) sau sunt muți; unii se deplasează în cărucior sau nu au o mână; unii au diabet, alții suferă de sindromul ADHD sau de sindromul Down.\nUnii copii s-au născut cu aceste probleme, alții le-au dobândit în urma unor accidente. Unele deficiențe sunt vizibile, altele nu. Ei nu trebuie luați în râs și nici victimizați: poate unii au trecut peste tragedie, poate că alții suferă zilnic. Acești copii nu trebuie nici mutați în școli sau clase speciale, nici să se simtă izolați printre ceilalți elevi. Ei trebuie incluși printre ceilalți și integrați, căci acești copii au drept de a învăţa în şcoli de masă cu sprijin adaptat nevoilor lor – aceasta se numește educație incluzivă.\nSITE UTIL: www.educatieincluziva.info.","colorCode":"black","questions":["Ce înseamnă incluziunea?","Ce înseamnă dizabilitate?"],"id":"13c8b100-a79b-4305-9f75-e0dd246146a7"},{"chapter":"Capitolul VIII. ELEVUL ȘI ȘCOALA","answer":"Trebuie să știți că limbajul folosit le poate dăuna sau, din contra, îi poate ajuta pe acești copii. Folosirea unor cuvinte precum „ochelarist” sau „retardat” este total nepotrivită. Unele persoane au anumite limitări, permanente sau temporare, în a desfășura anumite activități. Dar colegii și societatea nu trebuie să le transforme în dizabilități, adică în bariere sociale care să ducă la izolarea copilului: este destul că cineva are o problemă medicală, ea nu trebuie transformată în una socială.\nTrebuie să țineți cont că dacă putem spune că toți copiii sunt speciali, sunt totuși unii care au nevoi speciale, deci au dreptul la îngrijiri speciale. Unii chiar trebuie să aibă însoțitor permanent în clasă. Toți trebuie priviți ca fiind copii normali și ajutați astfel să se integreze în comunitate și să își dezvolte personalitatea. Ajutorul real acordat lor constă tocmai în primirea în unitățile obișnuite de învățământ. Respingerea sau izolarea lor nu sunt o dovadă a umanismului, iar manifestațiile împotriva primirii acestor copii în școli și excluderea lor poate fi chiar un caz de încălcare a legii.\nAȘA NU! Un număr de 29 de elevi ai clasei a 7- a de la o școală din sudul țării au refuzat, la sfârșitul anului 2016, să intre la ore, timp de trei zile consecutiv, afirmând că nu mai acceptă să înveţe în aceeaşi clasă cu un coleg care ar suferi de tulburarea de hiperactivitate cu deficit de atenţie (ADHD). Elevii protestatari spuneau că acesta îi agresează fizic şi verbal, dar şi că îi ameninţă cu moartea. Copiii, împreună cu părinţii lor, au protestat în holul de la intrarea în instituţia de învăţământ.\n \nCopiii din comunități sărace ori cei cu părinți condamnați sau copiii cu probleme fizice ori psihice nu trebuie să constituie obiect de batjocură ori să fie izolați de către ceilalți. Legile nu permit discriminarea copiilor nici din partea profesorilor (atunci când e vorba de admitere, înscriere, evaluare și examinare la școală), nici din partea altor copii sau a părinților lor. Aceasta înseamnă că nu pot fi favorizați sau defavorizați, diferențiați sau excluși pe motive de rasă, naționalitate, etnie, religie, categorie socială, respectiv din cauza convingerilor, vârstei, sexului sau orientării sexuale.\nToți copiii trebuie să fie egali în drepturi și să beneficieze de egalitate de șanse. Aceasta nu înseamnă ca toți să fie tratați egal, ci că trebuie tratați potrivit nevoilor fiecăruia, căci fiecare are abilități fizice și intelectuale proprii. De exemplu, nu este discriminare dacă probele sportive au norme diferite pentru băieți, respectiv pentru fete; sau dacă într-o clădire se asigură acces special pentru cei cu deficiențe locomotorii.\n","colorCode":"black","questions":["Ce este discriminarea?"],"id":"b407ccd3-dbeb-4449-976a-c02fe0de7af9"},{"chapter":"Capitolul VIII. ELEVUL ȘI ȘCOALA","answer":"TERMINOLOGIE: ŞOVINISMUL semnifică credinţa unei naţii că este superioară alteia (de exemplu, germanii din timpul celui de al doilea război mondial aveau impresia ca sunt o rasă superioară, considerându-se urmaşii vechilor arieni). XENOFOBIA înseamnă frica faţă de străini. ISLAMOFOBIA desemnează prejudecăţile negative sau frica faţă de credincioşi ai religiei musulmane. RASISMUL semnifică credinţa că oamenii sunt inegali în funcţie de culoarea pielii (de exemplu, Apartheid-ul în Africa de Sud şi Ku Klux Klan în SUA). ANTISEMITISMUL este o atitudine ostilă faţă de evrei. HOMOFOBIA se referă la comportament ostil şi discriminatoriu pe baza orientărilor sexuale, altele decât heterosexualitatea. SEXISMUL semnifică concepţia de superioritate a unui sex, de regulă cel masculin, asupra celuilalt sex.\n","colorCode":"black","questions":["Ce este xenofobie?"," Ce este homofobie?"," Ce este antisemitism?"," Ce este sexism?","Ce este apartheid ?\n","Ce este șovinism?"],"id":"2d299eab-72a6-4d89-9d0f-273619bd4535"},{"chapter":"Capitolul VIII. ELEVUL ȘI ȘCOALA","answer":"ŞTIAŢI CĂ…?!: Când copilul este discriminat el se poate adresa pentru restabilirea drepturilor încălcate la o instituţie specializată în astfel de cazuri: Consiliul Naţional pentru Combaterea Discriminării, care are ca principal obiectiv prevenirea, sancţionarea şi eliminarea tuturor formelor de discriminare. De asemenea, pentru obţinerea unor despăgubiri băneşti se poate adresa Judecătoriei în termen de trei ani. În cazul în care au loc agresiuni fizice împotriva celui discriminat, acesta poate face plângere la Poliție sau la Parchet în termen de trei luni.\n","colorCode":"black","questions":["Sunt discriminat","Cui mă adresez în caz de discriminare?"],"id":"2e65caf2-458a-4fc7-aa5c-8d1b3b453419"},{"chapter":"Capitolul VIII. ELEVUL ȘI ȘCOALA","answer":"Există mai multe tipuri de minorități: naționale, etnice, religioase, lingvistice, sexuale etc. Trebuie să știți că drepturile lor sunt recunoscute de legislație, apărate de stat și promovate de diverse organizații neguvernamentale (ONG-uri).\nÎn România sunt 19 minorități naționale constituite în comunități puternice: albanezi, armeni, bulgari, croați, greci, evrei, germani, italieni, maghiari, polonezi, rromi, ruși lipoveni, sârbi, slovaci și cehi, tătari, turci, ucraineni, macedoneni, ruteni. Mai trăiesc alături de noi ceangăi și chinezi. Toți aceștia domiciliază în țara noastră, iar unii au (și) cetățenia altor țări.\nDrepturile minoritățile sexuale sunt promovate de mișcarea LGBT – această comunitate include persoanele lesbiene, gay, bisexuale, transsexuale. Începând cu anul 2005 se organizează anual în capitală festivalul dedicat drepturilor acestei comunități, intitulat „Bucharest Pride”, în cadrul căruia are loc „Marșul Diversității”. O manifestare cu același mesaj are loc și la Cluj-Napoca sub denumirea „Cluj Pride”. Steagul curcubeu este simbolul acestei comunități.","colorCode":"black","questions":["Care sunt minoritățile?","Ce înseamnă LGBT?\n","Ce este minoritatea?"],"id":"007ce013-7c10-477a-bfb2-0f8318db665d"},{"chapter":"Capitolul VIII. ELEVUL ȘI ȘCOALA","answer":"Sunt copiii care sunt lipsiți de îngrijire din partea părinților. Atunci ei sunt lăsați temporar în grija familiei extinse sau a unui asistent maternal, în speranța că la un moment dat copilul va fi îngrijit de un tutore sau dat în adopție.\nCei mai mulți însă sunt sunt instituționalizați. În țara noastră numărul acestora depășește 50.000 de copii. În trecut, clădirile unde erau ținuți copiii se numeau „case de copii” sau „orfelinate”. Astăzi se numesc, generic „centre de plasament” și sunt finanțate și administrate fie de stat, fie de organizații neguvernamentale.\n","colorCode":"black","questions":["Ce înseamnă centru de plasament?","Ce înseamnă orfelinat?"],"id":"acdbe984-33c8-4b65-af70-443b834bb8f1"},{"chapter":"Capitolul VIII. ELEVUL ȘI ȘCOALA","answer":"Serviciile de tip rezidențial oferă găzduire și îngrijire temporară pentru trei categorii de persoane: copiii separați, temporar sau definitiv de părinții lor, ca urmare a stabilirii, în condițiile legii, a măsurii de plasament; tinerii care au împlinit vârsta de 18 ani și care beneficiază, în condițiile legii, de protecție specială; copiii neînsoțiți de către părinți sau alt reprezentant legal care solicită o formă de protecție în condițiile reglementărilor legale privind statutul și regimul refugiaților.\nSunt trei tipuri de servicii de tip rezidențial. Centrele de tip familial (apartamentele, casele de tip familial) au regulă între 5-12, într-un dormitor se află circa 4-5 copii, centrul este organizat pe model familial în sensul existenței spațiului de zi aferent, a bucătăriei și spațiilor igienico- corespunzătoare, precum și a unui personal relativ stabil, copii sunt implicați în viața cotidiană a casei, participă nemijlocit la cumpărături, la gătit și servirea mesei etc. Centrele cu module de tip familial au un număr mediu de 50 de copii, într-un dormitor se află circa 5-7 copii, spațiile igienico-sanitare sunt aferente fiecărui modul în parte (10-20 de copii/modul), personalul este relativ același per modul, îngrijirea de bază este reprezentat de educator specializat care lucrează în ture. Instituțiile de tip clasic au între 50-200 de copii, într-un dormitor stau în medie 12-20 copii, spațiile igienico-sanitare sunt comune pentru copiii care locuiesc la nivelul unui palier, îmbrăcămintea copiilor nu este personalizată, servirea mesei se face pentru toți copii odată sau în serii mari într-o sală special amenajată în acest sens, personalul este numeros. Aceste din urmă centre se vor desființa până la 1 ianuarie 2021.","colorCode":"black","questions":["Ce sunt serviciile de tip rezidențial?"],"id":"aa090456-e13f-41ac-a807-286019fd996c"},{"chapter":"Capitolul VIII. ELEVUL ȘI ȘCOALA","answer":"Uneori pe teritoriul țării noastre ajung copii care, împreună cu părinții, sunt nevoiți să plece din țara lor de teama de a nu fi persecutați mai ales pe motive de rasă ori religie sau fug din cauza unor războaie. Până la acordarea azilului, aceștia sunt ținuți în detenție împreună cu familia lor. Este important ca, în situația în care acești copii sunt implicați în vreo formă de educație, să nu fie discriminați în vreun fel.\nTERMINOLOGIE: Refugiaţii sunt persoane care fug de persecuţii sau conflicte armate; ei merg în alte state unde cer să fie protejaţi şi să rămână acolo până trece pericolul în ţara lor. Imigranţii sunt persoanele care aleg să plece în alte ţări pentru condiţii mai bune de viaţă sau pentru reunirea familiei.\nŞTIAŢI CĂ…? În România sunt câteva mii de refugiați ca urmare a războiului din Asia Mică, dar sunt câteva sute de mii de imigranți care au venit din diverse țări să muncească la noi. După cum au plecat de la noi aproape 4 milioane de români în străinătate, pentru un trai mai bun.","colorCode":"black","questions":["Ce înseamnă imigrant?","Ce înseamnă refugiat?"],"id":"f5db216f-081a-4147-885b-49c5406261ae"},{"chapter":"Capitolul VIII. ELEVUL ȘI ȘCOALA","answer":"Sunt copii care practică sporturi de contact, cum ar fi boxul, luptele greco-romane, artele marțiale. Rănirea ușoară a sportivilor în timpul antrenamentelor sau competițiilor este acceptabilă, considerându-se că intră în riscurile practicării acestor sporturi. Dar, când leziunile sunt provocate în mod intenționat sau sunt extrem de grave, autorul va fi tras la răspundere.\n\nÎn afara sălii de antrenament sau a locului unde se desfășoară competițiile, tehnicile învățate nu pot fi folosite decât în cazuri de legitimă apărare. Sunteți în legitimă apărare când legea vă permite să vă apărați pe voi sau săriți în apărarea altei persoane chiar provocând un rău atacatorului. Dar pentru a nu fi pedepsiți, e nevoie ca atacul să nu poată fi evitat, fapta care s-ar produce să fie una gravă și apărarea să fie proporțională cu gravitatea atacului. Așadar, dacă cineva este lovit cu palma și se apără folosind cuțitul, nu se poate considera că se află în legitimă apărare.\n","colorCode":"black","questions":["Am fost lovit la sport"],"id":"8ba0c869-b233-4cc0-98cc-254cef968ab9"},{"chapter":"Capitolul VIII. ELEVUL ȘI ȘCOALA","answer":"Legitimă apărare este una, dar răzbunarea este altceva. Dacă un coleg te înjură și tu procedezi la fel, ori dacă un coleg te-a lovit ieri, iar tu l-ai urmărit azi și l-ai lovit la rândul tău, nu ești apărat de lege, ci se consideră că amândoi ați încălcat legea. Dar judecătorul te poate sancționa pe tine mai aspru pentru că, în loc să apelezi la organele legii, ai procedat ca pe vremea când se aplica legea talionului „ochi pentru ochi, dinte pentru dinte”.\nDE REŢINUT: Nimeni nu îşi poate face singur dreptate. Răzbunarea nu este considerată legitimă apărare.","colorCode":"black","questions":["Ce înseamnă răzbunare?","Ce este legitimă apărare?"],"id":"f410bb2e-247f-4ed7-bbbf-51a0b4ef485d"}]